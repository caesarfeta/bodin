<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" type="application/xml" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title/>
            <author>Bodin, Jean</author>
         </titleStmt>
         <publicationStmt>
            <publisher>Perseus Project</publisher>
            <publisher>Trustees of Tufts University</publisher>
            <pubPlace>Medford, MA</pubPlace>
         </publicationStmt>
         <sourceDesc>
            <bibl>
               <title/>
               <author>Bodin, Jean</author>
               <publisher/>
               <pubPlace/>
               <date/>
            </bibl>
         </sourceDesc>
      </fileDesc>
      <revisionDesc>
          <change when="2014-05-07T14:49:43.93Z" who="http://data.perseus.org/sosol/users/IDE">Aligned I.1 of the French with Knolles, and fixed several issues with the French OCR, as well as note 5 on the French, which was in the wrong place.</change>
          <change when="2014-01-31T21:29:51.58Z"
                 who="http://data.perseus.org/sosol/users/Bridget%20Almas%20-%20Tufts%20Account">Finalized - Finalizing addition of pb tags</change>
          <change when="2014-01-31T21:29:51.178Z"
                 who="http://data.perseus.org/sosol/users/Bridget%20Almas%20-%20Tufts%20Account">Vote - Accept - Accepting my changes.</change>
          <change when="2014-01-30T15:13:21.428Z"
                 who="http://data.perseus.org/sosol/users/Bridget%20Almas">Added pb tags and xml formattingXML Markup Change&#xD;
</change>
          <change who="http://papyri.info/editor/users/balmas">Converted from doc to TEI</change>
      </revisionDesc>
   </teiHeader>
   <text n="urn:cts:pdlpsci:bodin.livrep.perseus-fre1" xml:lang="fre">
      <body>
         <div type="edition" xml:space="preserve">
            <div n="1" type="textpart" subtype="book">
               <pb n="1" edRef="3"/>
               <head>LIVRE Premier </head>
               <div n="1" type="textpart" subtype="chapter">
                  <head><hi rend="italic">CHAPITRE I</hi> ? Quelle est la fin principale de la
                     Republique bien ordonnee</head>
                  <p> REPVBLIQVE est vn droit gouuernement de plusieurs mesnages, &amp; de ce qui
                     leur est commun, auec puissance souueraine. Nous mettons ceste definitiō en
                     premier lieu, par ce qu'il faut chercher en toutes choses la fin principale:
                     &amp; puis apres les moyens d'y paruenir. Or la definition n'est autre chose
                     que la fin du suget qui se presente: &amp; si elle n'est bien fondee, tout ce
                     qui sera basti sur icelle se ruinera biē tost apres. Et iaçoit que celuy qui
                     a trouué la fin de ce qui est mis en auant, ne trouue pas tousiours les moyens
                     d'y paruenir, non plus que le mauuais archer, qui voit le blanc &amp; n'y vise
                     pas: neantmoins auec l'adresse &amp; la peine qu'il emploira, il y pourra
                     fraper, ou approcher: &amp; ne sera pas moins estimé, s'il ne touche au but,
                     pourueu qu'il face tout ce qu'il doit pour y attaindre. Mais qui ne sçait la
                     fin &amp; definition du suget qui luy est: proposé, cestuy-là est hors
                     d'esperance de trouuer iamais les moyens d'y paruenir, non plus que celuy qui
                     donne en l'air sans voir la bute. Deduisons donc par le menu les parties de la
                     definition, que nous auons posee. Nous auons dit en premier lieu, droit
                     gouuernement, pour la difference qu'il y a entre les Republiques, &amp; les
                     troupes des voleurs &amp; pirates, auec lesquels on ne doibt auoir part, ny
                     commerce, ny alliance: comme il a tousiours esté gardé en toute Republique bien
                     ordonnee, quand il a esté question de donner la foy, traitter la paix, denoncer
                     la guerre, accorder ligues offensiues, ou defensiues, bourner les frontieres,
                     &amp; decider les differens entre les princes &amp; seigneurs souuerains, on
                     n'y a iamais compris les voleurs, ny leur suitte: si peut estre cela ne s'est
                     fait par necessité forcee, qui n'est point sugette à la discretion des loix
                     humaines, lesquelles ont tousiours separé les brigans &amp; corsaires, d'auec
                     ceux que nous di- <pb n="2"/> sons droits ennemis en fait de guerre: qui
                     maintiennent leurs estats &amp; Republiques par voye de iustice, de laquelle
                     les brigans &amp; corsaires cherchent l'euersion &amp; ruine. C'est pourquoy
                     ils ne doiuent iouyr du droit de guerre commun à tous peuples, ny se preualoir
                     des loix que les vainqueurs donnent aux vaincus. Et mesme la loy n'a pas voulu,
                     que celuy qui tomberoit entre leurs mains, perdist vn seul poinct de sa
                        liberté,<note place="margin">postliminium De captiuis.ff.</note> ou qu'il ne
                     peust faire testament,<note place="margin">l.t.de legat.3.</note>  &amp; tous
                     actes legitimes, que ne pouuoit<note place="margin">eius qui a latronibus.De
                        testam.ff.</note>   celuy qui estoit captif des ennemis, comme estant leur
                     esclaue, qui perdoit sa liberté, &amp; la puissance<note place="margin">l.in
                        bello. De captiuis.ff.</note>  domestique sur les siens. Et si on dit, que
                     la loy<note place="marging">l.si pignore, §.Si prædo act.de pignore. l.I.§.si
                        prædo.l bona fides.depositi.l ita ut si fur vel prædo commodat.</note>  veut
                     qu'on rende au voleur le gage, le depost, la chose empruntee, &amp; qu'il soit
                     ressaisi des choses par luy occupees iniustement sur autruy, s'il en est
                     depouillé par violence, il y a double raison: l'vne, que le brigand merite,
                     qu'on ayt egard à luy, quand il vient faire hommage au magistrat, &amp; se rend
                     soubs l'obeissance des loix pour demander, &amp; receuoir iustice: l'autre, que
                     cela ne se fait pas tant en faueur des brigans, qu'en haine de celuy, qui veut
                     retenir le sacré depost, ou qui procede par voye de fait ayant la iustice en
                     main. Et quant au premier, nous en auons assez d'exemples, mais il n'y en a
                     point de plus memorable que d'Auguste l'Empereur, qui fïst publier à son de
                     trompe, qu'il donneroit XXV. mil escus à celuy, qui prendroit Crocotas, chef
                     des voleurs en Espagne: dequoy aduerty Crocotas, se represente luy mesme à
                     l'Empereur, &amp; luy demande XXV. mil escus. Auguste les luy fist payer,<note place="margin">Dion.lib.56.</note>   &amp; luy donna sa grace: affin qu'on
                     ne pensast point qu'il voulust luy oster la vie, pour le frustrer du loyer
                     promis, &amp; que la foy &amp; seureté publique fust gardee a celuy qui venoit
                     en iustice: combien qu'il pouuoit proceder contre luy &amp; luy faire son
                     proces. Mais qui voudroit vser du droit commun enuers les corsaires &amp;
                     voleurs, comme auec les droits ennemis, il feroit vne perilleuse ouuerture a
                     tous vagabons de se ioindre aux brigans, &amp; asseurer leurs actions &amp;
                     ligues capitales soubs le voile de iustice. Non pas qu'il soit impossible de
                     faire vn bon Prince d'vn voleur, ou d'vn corsaire vn bon Roy: &amp; tel pirate
                     y a, qui merite mieux d'estre appelle Roy, que plusieurs qui ont porté les
                     sceptres &amp; diademes., qui n'ont excuse veritable, ny vray-semblable, des
                     voleries &amp; cruautez, qu'ils faisoient souffrir aux fugets: comme disouit
                     Demetrius le corsaire au Roy Alexandre le Grand, qu'il n'auoit appris autre
                     mestier deson pere, ny hérité pour tout bien que deux fregates: mais quant à
                     luy, qui blasmoit la piratique, il rauageoit neantmoins, &amp; brigandoit auec
                     deux puissantes armees, par mer, &amp; par terre, encore qu'il eust de son pere
                     vn grand &amp; florissant royaume. ce qui esmeut Alexandre plustost à vn
                     remords de conscience, qu'a vanger la iuste reproche à luy faite par vn
                     escumeur, qu'il fist alors capitaine en chef d'vne legion: comme de nostre aage
                     Sultan Sulyman appella à son conseil les deux plus nobles corsaires de memoire
                     d'homme, Ariadin Barberousse, &amp; Dragut Reis, faisant l'vn &amp; l'autre <pb n="3"/> Amiral, &amp; Bascha, tant pour netto yer la mer des autres pirates,
                     que pour asseurer son estat, &amp; le cours de la traffique. Ces moyens
                     d'attirer les chefs des pirates au port de vertu, est, &amp; fera tousiours
                     loüable, non seulement affin de ne reduire point telles gens au desespoir
                     d'enuahir l'estat des Princes, ains aussi pour ruiner les autres comme ennemis
                     du genre humain: &amp; quoy qu'ils semblent viure en amitié &amp; societé
                     partageans egalement le butin, comme on disoit de Bargule &amp; de Viriat,
                     neantmoins cela ne doit estre appelle societé, ny amitié, ny partage en
                        termes<note place="margin">l.communi.§.inter prædones communi diuid.</note> 
                     de droit: ains coniurations, voleries, &amp; pillages: car le principal poinct,
                     auquel gist la vraye marque d'amitié, leur defaut, c'est à sçauoir, le droit
                     gouuernement selon les loix de nature. C'est pourquoy les anciens<note place="margin">Cicero &amp; Aristo in polit.</note>  appelloient Republique,
                     vne societé d'hommes assemblez, pour bien &amp; heureusement viure: laquelle
                     definition toutesfois a plus qu'il ne faut d'vne part, &amp; moins d'vne autre:
                     car les trois poincts principaux y manquent, c'est à sçauoir, la famille, la
                     souueraineté, &amp; ce qui eft commun en vne Republique: ioint aussi que ce
                     mot, heureusement, ainsi qu'ils entendoient, n'est point necessaire: autrement
                     la vertu n'auroit aucun pris, si le vent ne soufloit tousiours en poupe: ce que
                     iamais homme de bien n'accordera: car la republique peut estre bien gouuernee,
                     &amp; sera neantmoins affligee de pauureté, delaissee des amis, assiegee des
                     ennemi &amp; comblee de plusieurs calamitez: auquel estat Ciceron mesmes
                     confesse auoir veu tomber la Republique de Marseille en Prouence, qu'il dit
                     auoir efté la mieux ordonnee, &amp; la plus accōplie, qui fust onques en tout
                     le monde sans exception: &amp; au contraire, il faudroit, que la Republique
                     fertile en assiette, abondante en richesses, fleurissante en hommes, reueree
                     des amis, redoutee des ennemis, inuincible en armes, puissante en chasteaux,
                     superbe en maisons, triomphante en gloire, fust droittement gouuernee, ores
                     qu'elle fust debordee en mechancetez, &amp; fondue en tous vices. Et neantmoins
                     il est biē certain, que la vertu n'a point d'ennemy plus capital, qu'vn tel
                     succés qu'on dit tresheureux: &amp; qu'il est presque impossible d'accoler
                     ensemble deux choses si contraires. Par ainsi nous ne mettrons pas en ligne de
                     cōpte, pour definir la Repub. ce mot, heureusement: ains nous prendrons la mire
                     plus haut pour toucher, ou du moins approcher, au droit gouuernement:
                     toutefois, nous ne voulons pas aussi figurer vne Republique en Idee sans
                     effect, telle que Platon, &amp; Thomas le More chancelier d'Angleterre, ont
                     imaginé, mais nous contenterons de suiure les regles Politiques au plus pres
                     qu'il sera possible: en quoy faisant, on ne peut iustement estre blasmé,
                     encores qu'on n'ayt pas attaint le but où l'on visoit, non plus que le maistre
                     pilote transporté de la tempeste, ou le medecin vaincu de la maladie, ne font
                     pas moins estimez, pourueu que l'vn ayt bien gouuerné son malade, &amp; l'autre
                     son nauire. Or si la vraye felicité d'vne Republique, &amp; d'vn homme seul est
                     tout <pb n="4"/> vn, &amp; que le souuerain bien de la Republique en general,
                     aussi bien que d'vn chacun en particulier, gist es vertus intellectuelles,
                     &amp; contemplatiues, comme les mieux entendus<note place="margin">Aristotel.lib.7.cap.3. &amp;15.polit.&amp; lib.10.ethic.ad
                     Nicomach.</note>  ont resolu: il faut aussi accorder, que ce: peuple là iouist
                     du souuerain bien, quand il a ce but deuant les yeux, de s'exercer en la
                     contemplation des choies naturelles humaines, &amp; diuines, en rapportant la
                     louange du tout au grand prince de nature. Si donc nous confessons, que cela
                     est le but principal de la vie bien heureuse d'vn chacun en particulier, nous
                     concluons aussi que c'est la fin &amp; felicité d'vne Republique. mais d'autant
                     que les hommes d'affaires, &amp; les Princes, ne sont iamais tombez d'accord
                     pour ce regard, chacun mesurant son bien au pied de ses plaisirs &amp;
                     contentemens: &amp; que ceux qui ont eu mesme opinion du souuerain bien d'vn
                     particulier, n'ont pas tousiours accordé que l'homme de bien, &amp; le bon
                     citoyen soit tout vn: ny que la felicité d'vn homme, &amp; de toute la
                     Republique fust pareille: cela fait, qu'on atousiours eu varieté de loix, de
                     coustumes, &amp; desseings, selon les humeurs &amp; passions des Princes &amp;
                     gouuerneurs. Toutefois puisque l'homme sage est Ia mesure de iustice &amp; de
                     verité: &amp; que ceux là qui sont reputez les plus sages, demeurent d'accord,
                     que le souuerain bien d'vn particulier, &amp; de la Republique n'est qu'vn,
                     sans faire difference entre l'homme de bien, &amp; le bon citoyen, nous
                     arresterons là le vray poinct de felicité, &amp; le but principal, auquel se
                     doit rapporter le droit gouuernement d'vne Republique: iaçoit qu'Aristote a
                     doublé d'opinion, &amp; tranché quelquefois le different des parties par la
                     moitié, couplant tantost les richesses, tantost la force &amp; la santé auec
                     l'action de vertu, pour s'accorder à la plus commune opinion des
                        hommes: mais<note place="margin">lib.10.ethic.Nico.&amp; 7.politic.</note> 
                     quand il en dispute plus subtilement, il met le comble de felicité en
                     contemplation. Qui semble auoir donné occasion à Marc Varron de dire, que la
                     felicité des hommes est meslee d'action, &amp; de contemplation: &amp; sa
                     raison est à mon aduis, que d'vne chose simple la felicité est simple, &amp;
                     d'vne chose double, composee de parties diuerses, la felicité eft double: comme
                     le bien du corps gist en santé, force, alegresse, &amp; en la beauté des
                     membres bien proportionnez: &amp; la felicité de l'ame inferieure, qui eft la
                     vraye liaison du corps &amp; de l'intellect, gist en l'obeissance que les
                     appetits doiuent à la raison: c'est à dire, en l'action des vertus morales:
                     tout ainsi que le souuerain bien de la partie intellectuelle, gist aux vertus
                     intellectuelles: c'est à sçauoir, en prudence, science, &amp; vraye religion:
                     l'vne touchant les choses humaines, l'autre les choses naturelles: la
                     troisiesme, les choses diuines: la premiere monstre la difference du bien &amp;
                     du mal: la seconde, du vray &amp; du faux: la troisiesme, de la pieté &amp;
                     impieté, &amp; ce qu'il faut choisir &amp; fuir: car de ces trois se compose la
                     vraye sagesse, où est le plus haut poinct de felicité en ce monde. Aussi peut
                     on dire par comparaison du petit au grand, que la Republique doit auoir vn
                     territoire suffisant, &amp; lieu capable pour les habitans, la fertilité d'vn
                     pays assez plantureux, &amp; quantité de bestail pour la <pb n="5"/> nourriture
                     &amp; vestemens des sugets: &amp; pour les maintenir en sante, la douceur du
                     ciel, la temperature de l'air, la bonté des eaux: &amp; pour la defense &amp;
                     retraite du peuple, les matieres propres à bastir maisons &amp; places fortes,
                     si le lieu de soy n'est assez couuert &amp;. defensable. Voila les premieres
                     choses, desquelles on est le plus soigneux en toute Republique, &amp; puis on
                     cherche ses aisances: comme les medecines, les metaux, les teintures: &amp;
                     pour assugetir les ennemis, &amp; allonger ses frontieres par conquestes, on
                     fait prouision d'armes offensiues: &amp; d'autant que les appetits des hommes
                     font le plus souuent insatiables, on veut auoir en affluence, non seulement les
                     choses vtiles &amp; necessaires, ains aussi plaisantes &amp; inutiles. Et tout
                     ainsi qu'on ne pense gueres à l'instruction d'vn enfant qu'il ne soit eleué,
                     nourri, &amp; capable de raison: aussi les Republiques n'ont pas grand soing
                     des vertus morales, ny des belles sciences, &amp; moins encores de la
                     contemplation des choses naturelles &amp; diuines, qu'elles ne soient garnies
                     de cequi leur fait besoin: &amp; se contentent d'vne prudence mediocre, pour
                     asseurer leur estat contre les estrangers, &amp; garder les sugets d'offenser
                     les vns les autres, ou si quelcun est offensé, reparer la faute. Mais l'homme
                     se voyant esleué &amp; enrichi de tout ce qui luy est necessaire &amp; commode,
                     &amp; sa vie asseuree d'vn bon repos, &amp; Tranquillité douce, s'il est bien
                     né, il prend à contre-cueur les vicieux &amp; meschans, &amp; s'approche des
                     gens de bien &amp; vertueux: &amp; quand son esprit est clair net des vices
                     &amp; passions, qui troublent l'ame, il prend garde plus soigneusement à voir
                     la diuersïté des choses humaines, les aages differens, les humeurs contraires,
                     la grandeur des vns, Ia ruine des autres, le changement des Republiques:
                     cherchant tousiours les causes des effects qu'il voit. puis apres, se tournant
                     à la beauté de nature, il prend plaisir à la varieté des animaux, des plantes,
                     des minéraux, considerant la forme, la qualité, la vertu de chacune, les haines
                     &amp; amitiez des vnes enuers les autres, &amp; la suitte des causes
                     enchaisnees, &amp; dependentes l'vne de l'autre: puis laissant la region
                     elementaire, il dresse son vol iusques au ciel, auec les aisles de
                     contemplation, pour voir la splendeur, la beauté, la force des lumieres
                     celestes, le mouuement terribIe, Ia grandeur &amp; hauteur d'icelles, &amp;
                     l'harmonie melodieuse de tout ce monde: alors il eft raui d'vn plaisir
                     admirable, accompagné d'vn desir perpetuel de trouuer la premiere cause, &amp;
                     celuy qui fut autheur d'vn si beau chef-d'œuure: auquel estant paruenu, il
                     arreste là le cours de ses contemplations, voyant qu'il eft infini &amp;
                     incomprehensible en essence, en grandeur, en puissance, en sagesse, en bonté.
                     Par ce moyen de contemplation, les hommes sages &amp; entendus, ont resolu vne
                        tresbelle<note place="margin">Aristot.lib.6.phys.&amp; lib 12.cap.vlt.
                        metaphys.</note> demonstration, c'est asçauoir, qu'il n'y a qu'vn Dieu
                     eternel &amp; infini: &amp; de là ont quasi tiré vne conclusion de la felicité
                     humaine. Si doncvn tel homme est iugé sage, &amp; bien heureux, aussi sera la
                     Republique tres-heureuse, ayant beaucoup de tels citoyens, encores qu'elle ne
                     soit pas de grande estendue, ny opulente en biens, mesprisant les pom <pb n="6"/>  pes &amp; delices, des citez superbes plongees en plaisirs, &amp; ne faut
                     pas pourtant conclure, que la felicité de l'homme soit confuse &amp; meslee:
                     car combien que l'homme soit composé d'vn corps mortel, &amp; d'vne ame
                     immortelle, si faut-il confesser, que son bien principal depend de la partie la
                     plus noble: car puisque le corps doibt seruir à l'ame, &amp; l'appetit bestial
                     à la raison diuine, son bien souuerain despend aussi des vertus
                     intellectuelles, qu'Aristote appelle l'action de l'intellect: &amp; iaçoit
                     qu'il eust dit, que le souuerain bien gist en l'action de vertu, si est-ce
                     qu'en fin il a esté contraint de confesser,<note place="margin">Aristot.lib.10.ethicor.&amp; cap.7.polit.</note>  que l'action se rapporte
                     à la contemplation, comme à sa fin, &amp; qu'en icelle gist le souuerain bien:
                     autrement, dit-il, les hommes feroient plus heureux que Dieu, qui n'est point
                     empesché aux actions muables, iouissant du fruit eternel de contemplation,
                     &amp; d'vn repos treshault. mais ne voulant pas s'arrester ouuertement à
                     l'aduis de son maistre, ny se departir de la maxime qu'il auoit posee, c'est à
                     sçauoir, que le souuerain bien gist en l'action de vertu, quand il a conclu la
                     dispure du souuerain bien, il a coulé doucement ce mot æquiuoque, l'action de
                     l'intellect, pour contemplation, disant que la felicité de l'homme gist en
                     l'action de l'intellect: affin qu'il ne semblast vouloir mettre la fin
                     principale de l'homme, &amp; des Republiques, en deux choses du tout
                     contraires, c'eft a sçauoir, en mouuement &amp; en repos. en action &amp;
                     contemplation. &amp; neantmoins voyant que les hommes &amp; les Republiques
                     font en perpetuel mouuement, empeschez aux actions necessaires, il n'a pas
                     voulu dire simplement, que la felicité gist en contemplation, ce qu'il faut
                     neantmoins aduouër. car quoy'que les actions, par lesquelles la vie de l'homme
                     est'entretenuë, soient fort necessaires, comme boire &amp; manger, si est- ce
                     qu'il n'y eut iamais homme bien appris, qui fondast en cela le souuerain bien.
                     aussi l'action des vertus morales est bien fort louable: par ce qu'il est
                     impossible, que l'ame puisse recueillir le doux fruit de contemplation, qu'elle
                     né soit esclarcie, &amp; purisiee parles vertus morales, ou par la lumiere
                     diuine: de forte, que les vertus morales se rapportent aux intellectuelles. or
                     la felicité n'est pas accomplie, qui se rapporte, &amp; cherche quelque chose
                     de meilleur, comme sa fin principale, &amp; ce qui est moins noble, au plus
                     noble, comme le corps à l'ame, celle cy à l'intellect, l'appetit à la raison,
                     &amp; viure pour bien viure. Par ainsi Marc Varron, qui a mis la felicité en
                     action, &amp; en contemplation, eust mieux dit, à mon aduis, que la vie de
                     l'homme a besoin d'action, &amp; de contemplation: mais que le souuerain bien
                     gist en contemplation<note place="margin">Plato in Phædone.</note> , que les
                     Academiques ont appellé la mort plaisante, &amp; les Hebrieux la mort<note place="margin">Psal.116. &amp; Leo Hebræus
                        lib.3.de amore.</note> precieuse,
                     d'autant qu'elle rauist l'ame hors de la fange corporelle, pour la deifier. Et
                     neantmoins il est bien certain, que la Republique ne peut estre bien ordonnee,
                     si on laisse du tout, ou pour long temps les actions ordinaires, la voye de
                     iustice, la garde &amp; defense des sugets, les viures, &amp; prouisions
                     necessaires à l'entretenement d'iceux, non plus que l'homme ne peut viure
                     longue- <pb n="7"/> Mais tout ainsi qu'en ce monde, qui est la vraye image de
                     la Republique bien ordonnee, &amp; de l'homme bien reiglé, on voie la lune
                     comme l'ame s'approcher du Soleil, laissant aucunement la region elementaire,
                     qui ressent vn merueilleux changement, pour le declin de ceste Iumiere, &amp;
                     tost apres l'accouplement du Soleil se remplir d'vne vertu celeste, qu'elle
                     rend à toutes choses: aussi l'ame de ce petit monde estant par fois rauie en
                     contemplation, &amp; aucunement vnie à ce grand Soleil intellectuel, elle
                     s'enflamme d'vne clarté diuine, &amp; force émerueillable, &amp; d'vne vigueur
                     celeste fortifiant le corps, &amp; les forces naturelles. mais si l'ame
                     s'addonne par trop au corps, &amp; s'enyure des plaisirs sensuels, fans
                     rechercher le soleil diuin, il luy en prend tout ainsi qu'à la lune, quand elle
                     s'enuelope du tout en l'ombre de la terre, qui luy oste sa lumiere, &amp; sa
                     force, &amp; produit par ce desaut plusieurs monstres. &amp; neantmoins si elle
                     demeuroit tousiours vnie au Soleil, il est bien certain que le monde
                     elementaire periroit. Nous ferons mesme iugement de là Republique bien
                     ordonnee, la fin principale de laquelle gist aux vertus contemplatiues, iacoit
                     que les actions politiques soient preallables, &amp; les moins illustres soient
                     les premieres: comme faire prouisions necessaires, pour entretenir &amp;
                     defendre la vie des sugets: &amp; neantmoins telles actions se rapportent aux
                     morales, &amp; celles cy aux intellectuelles, la fin desquelles est la
                     contemplation du plus beau suget qui soit, &amp; qu'on puisse imaginer. Aussi
                     voyons nous, que Dieu a laisse six iours pour toutes actions, estant la vie de
                     l'homme sugette pour la plus-part à icelles: mais il a ordonné, que le
                     septiesme, qu'il au oit beni sus tous les autres, seroit chomé, comme le saint
                     iour du repos, affin de l'employer<note place="margin">Psal.I.</note>  en la
                     contemplation de ses œuures de sa loy, &amp; de ses louanges. Voila quant à la
                     fin principale des Republiques bien ordonnees, qui sont d'autant plus
                     heureuses, que plus pres elles approchent de ce but: car tout ainsi qu'il y a
                     plusieurs degrez de felicité és hommes, aussi ont les Republiques leurs degrez
                     de felicité, les vnes plus, les autres moins, selon le but que chacune se
                     propose pour imiter: comme l'on disoit<note place="margin">Plato.</note>  des
                     Lacedemoniens, qu'ils estoient courageux, &amp; magnanimes, &amp; au reste de
                     leurs actions, iniustes: par ce que leur institution, leurs loix, &amp;
                     coustumes n'auoient autre but deuant les yeux, que rendre les hommes courageux,
                     &amp; inuincibles aux labeurs &amp; douleurs, meprisans les plaisirs &amp;
                     delices. mais la Republique de Romains a fleuri en iustice, &amp; surpasse
                     celle de Lacedemonne, par ce que les Romains n'auoient pas feulement la
                     magnanimité, ains aussi la vraye iustice leur estoit comme vn suget, auquelils
                     adressoient toutes leurs actions. Il faut donc s'efforcer de trouuer les moyens
                     de paruenir ou approcher de la felicité, que nous auons dit, &amp; à la
                     definition de la Republique, que nous auons posee. <pb n="8"/>
                  </p>
               </div>
               <div n="2" type="textpart" subtype="chapter">
                  <head><hi rend="italic">CHAP.II.</hi> ? DV MESNAGE, ET LA DIFFERENCE ENTRE LA
                     REPUBLIQE &amp; LA FAMILLE</head>
                  <p> MESNAGE est vn droit gouuernement de plusieurs sugets, sous l'obeissance d'vn
                     chef de famille, &amp; de ce qui luy est propre. La seconde partie de la
                     definition de Republique que nous auons posee, touche la famille, qui est la
                     vraye source &amp; origine de toute Republique, &amp; membre principal
                     d'icelle. Et par ainsi Xenophon &amp; Aristote, sans occasion, à mon aduis, ont
                     diuisé l'oeconomie de la police: ce qu'on ne peut faire sans demembrer la
                     partie principale du total, &amp; bastir vne ville fans maisons, ou bien par
                     mesme moyen il falloit faire vne science à part des corps &amp; colleges, qui
                     ne sont ny familles, ny citez, &amp; sont neantmoins partie de la Republique.
                     Mais les Iurisconsultes, &amp;: legislateurs, que nous deuons suiure, ont
                     traitté les loix &amp; ordonnances de la police, des colleges, &amp; des
                     familles en vne mesme science. toutefois ils n'ont pas pris l'œconomie comme
                     Aristote, qui l'appelle science d'acquerir des biens, qui est commune aux corps
                     &amp; colleges aussi bien comme aux Republiques. Or nous entendons par la
                     mesnagerie, le droit gouuernement de la famille, &amp; de la puissance que le
                     chef de famille a sus les siens, de l'obeissance qui luy est deue, qui n'a
                     point esté touchee aux traittez d'Aristote, &amp; de Xenophon. Tout ainsi donc
                     que la famille bien conduitte, est la vraye image de la Republique, &amp; la
                     puissance domestique semblable à la puissance souueraine:aussi est le droit
                     gouuernement de la maison, le vray modelle du gouuernement de la Repub. Et tout
                     ainsi que les membres chacun en particulier faisans leur deuoir, tout le corps
                     se porte bien: aussi les familles estants bien gouuernees, la Repub. ira bien.
                     Nous auons dit que Republique est vn droit gouuernement de plusieurs mesnages,
                     &amp; de ce qui leur est commun, auec puissance souueraine. le mot de plusieurs
                     ne peut estre fîgnifié par deux au cas qui s'offre, car la loy<note place="margin">l.Neratius.de verbor.signif.ff.</note>  veut du moins trois
                     personnes pour faire vn college, &amp; autant pour faire vne famille, outre le
                     chef de famille, soient enfans, ou esclaues, ou afranchis, ou gens libres qui
                     se soubmettent volontairement à l'obeissance du chef de mesnage, qui fait le
                     quatriesme, &amp; toutesfois membre<note place="margin">l.familiæ.eod.</note> de la famille. Et d'autant que les mesnages, corps &amp;
                     colleges, ensemble les Republiques, &amp; tout le genre humain periroit, fil
                     n'eftoit repeuplé par mariages, il s'ensuit bien que la famille ne sera pas
                     accomplie de tout poinct sans la femme, qui pour ceste cause est appellee mere
                     de famille: tellement qu'il faut à ce compte cinq personnes du moins, pour
                     accomplir vne famille entiere. Si donc il faut trois personnes pour faire vn
                     college, &amp; autant pour vn mesnage, outre le chef de famille &amp; sa femme:
                        <pb n="9"/> nous dirons par mesme raison, qu'il faut du moins trois mesnages
                     pour faire vne Republique, qui seroit trois fois cinq pour trois mesnages
                     parfaicts. Et a mon aduis que les anciens appelloient pour ceste cause vn
                     peuple quinze personnes, comme dit Apulee, rapportans Ie nombre de quinze à
                     trois familles parfaites. Autrement fil n'y a qu'vn mesnage, encores que le
                     pere de famille eust trois cens femmes, &amp; six cens enfans, autant qu'en
                     auoit Hermotimus Roy de Parthe, ou cinq cens esclaues, comme Crassus: s'ils
                     sont tous sous la puissance d'vn chef de mesnage, ce n'est pas vn peuple, ny
                     vne Republique, ains vn mesnage seulement, encore qu'il y eust plusieurs
                     enfans, &amp; plusieurs esclaues, ou seruiteurs mariez ayans d'autres enfans,
                     pourueu qu'ils soient tous en la puissance: d'vn chef, que la loy<note place="margin">l.pronuntiatio.§.familiæ.eod.</note>  appelle pere de
                     famille, ore qu'il fust au berceau. Et pour ceste cause les Hebrieux, qui
                     monstrent tousiours la proprieté des choses par les noms, ont appelle famille
                     HEBREW TEXT, non pas pour ce que la famille contient mil personnes, comme dit
                     vn Rabin, mais du mot HEBREW TEXT, qui signifie chef, seigneur, prince, nommant
                     la famille par le chef d'icelle. Maison dira peut estre, que trois corps &amp;
                     colleges, ou plusieurs particuliers fans famille, peuuent aussi bien composer
                     vne Republique, s'ils sont gouuernez auec puissance souueraine: il y a bien
                     apparence: &amp; toutefois ce n'est point Republique, veu que tout corps &amp;
                     college s'aneantist de soy mesme, s'il n'est reparé parles familles. Or la loy
                     dit, que le peuple ne meurt<note place="margin">l.proponebatur.de
                        iudic.ff.</note>  iamais, &amp; tient que cent, voire mil ans apres, c'est
                     le mesme peuple, encore que I'vsufruit laissé à la Republique, est reuni à la
                     proprieté, qui autrement seroit inutile, cent ans apres:<note place="margin">l.
                        an vsufrusctus.de vsufr.ff.</note>  car on presume, que tous ceux qui
                     viuoient, meurent en cent ans, combien qu'ils soient immortels par succession,
                     comme le nauire de Thesee, qui dura tant qu'on eut soin de le reparer. Mais
                     tout ainsi que le nauire n'est plus que bois, sans forme de vaisseau, quand la
                     quille, qui soustient les costes, la proüe, la poupe, &amp; le tillac, sont
                     ostez: aussi la Republique sans puissance souueraine, qui vnist tous les
                     membres &amp; parties d'icelles, &amp; tous les mesnages &amp; colleges en vn
                     corps, n'est plus Republique. Et sans sortir de la similitude, tout ainsi que
                     le nauire peut estre demembré en plusieurs pieces, ou bruslé du tout: aussi le
                     peuple peut estre escarté en plusieurs endroits, ou du tout esteint, encore que
                     la ville demeure en son entier: car ce n'est pas la ville, ny les personnes qui
                     font la cité: mais l'vnion d'vn peuple fous vne seigneurie souueraine, encore
                     qu'il n'y ayt que trois mesnages. Car comme le ciron ou la formi font aussi
                     bien nombrez entre les animaux, comme les Elephans: aussi le droit gouuernement
                     de trois familles auec puissance souueraine, fait aussi bien vne Republique,
                     comme d'vne grande seigneurie. Et la seigneurie de Rhaguse n'est pas moins
                     Republique, que celle des Turcs, ou des Tartares. Et tout ainsi qu'au
                     denombrement des maisons, vn petit mesnage est aussi bien compté pour vn feu,
                     que la plus grande &amp; la plus riche maison de là cité: <pb n="10"/> aussi vn
                     petit Roy est autant souuerain, que le plus grand Monarque de la terre: car vn
                     grand royaume n'est autre chose, disoit Cassiodore, que vne grande Republique
                     sous la garde d'vn chef souuerain. Et par ainsi de trois mesnages, si l'vn des
                     chefs de mesnage a puissance souueraine sus les deux autres: ou les deux
                     ensemble sus le tiers, ou les trois en nom collectif sur chacun en particulier,
                     c'est aussi bien Republique, comme fil y auoit six millions de sugets. Et par
                     ce moyen il se pourra faire, qu'vne famille fera plus grande qu'vne Republique,
                     &amp; mieux peuplee: comme lon dict du bon pere de famille Ælius Tuberon, qui
                     estoit chef de famille de seize enfans tous mariez issus de luy, qu'il auoit
                     tous en fa puissance, auec leurs enfans &amp; seruiteurs demeurans auec luy en
                        mesme<note place="margin">Plutar in Æmylio.</note>  logis. Et au contraire,
                     la plus grande cité ou monarchie, &amp; la mieux peuplee qui soit sur la terre,
                     n'est pas plus Republique, ny cité que la plus petite: quoy que dist Aristote,
                     que la ville de Babylone, qui auoit trois iournees<note place="margin">Herodo.lib.3.</note>  de tour en quarré, estoit vne nation plustost qu'vne
                     Republique, qui ne doit auoir, à son dire, que dix mil citoyens pour le plus:
                     comme fil estoit inconuenient qu'vne, voire cent nations diuerses fous vne
                     puissance souueraine, feissent vne Republique. Or si l'opinion d'Aristote auoit
                     lieu, la Republique Romaine, qui a esté la plus illustre qui fut onques, n'eust
                     pas mérité le nom de Republique, veu qu'au temps de sa fondation elle n'auoit
                     que trois mil cito yens, &amp; sous l'Empereur Tibere il s'en trouua quinze
                     millions &amp; cent dix mil, espars en tout l'Empire, sans y comprendre les
                     esclaues, qui estoient pour le moins dix pour vn, &amp; sans compter les
                     alliez, ny les autres peuples libres, aux enclaues de l'Empire, qui auoient
                     leur estat à part en tiltre de souueraineté: qui est le vray fondement, &amp;
                     le piuot, sur lequel tourne l'estat d'vne cité, &amp; de laquelle dependent
                     tous les magistrats, loix, &amp; ordonnances, &amp; qui est la feule vnion,
                     &amp; liaison des familles, corps, &amp; colleges, &amp; de tous les
                     particuliers en vn corps parfaict de Republique, soit que tous les sugets
                     d'icelle soient enclos en vne petite ville, ou en quelque petit territoire:
                     comme la Republique de Schunits, l'vn des cantons de Suisse, qui n'est pas de
                     si grand estendue, que plusieurs fermes de ce Royaume, ne soient de plus grand
                     reuenu: soit que la Republique ayt plusieurs bailliages, ou prouinces: comme le
                     Royaume de Perse, qui auoit six vingts gouuernemens, &amp; celuy d'Æthiopie,
                     qui en a cinquante, que Paul Ioue fans propos appelle royaumes: &amp;
                     toutesfois il n'y a qu'vn Roy, vn Royaume, vne Monarchie, vne Republique, sous
                     la puissance souueraine du grand Negus. Mais outre la sonuetaineté, il faut
                     qu'il y ait quelque chose de commun, &amp; de public: comme le domaine public,
                     le thresor public, le pourpris de la cité, les rues, les murailles, les places,
                     les temples, les marchez, les vsages, les loix, les coustumes, la iustice, les
                     loyers, les peines, &amp; autres choses semblabes, qui sont ou communes, ou
                     publiques, ou l'vn &amp; l'autre ensemble. car ce n'est pas Repub. s'il n'y a
                     rien de pu- <pb n="21"/> E droit gouuernement'du pere &amp; des enfans gift à
                     bien vser de la puissance, que Dieu a donné au pere sur ses en- fans propres,
                     ou la loy sur les enfans adoptez, &amp; en l'obeissance, amour, &amp; reuerence
                     des enfans enuers les peres. Le mot de puissance, est propre à tous ceux qui
                     ont pouuoir de commander à autrui. Ainsi le Prince, dit Seneque, commande aux
                     fugets, le magistrat aux citoyens, le pere aux enfans, le maistre aux
                     disciples, le capitaine aux soldats, le seigneur aux esclaues. Mais de tous
                     ceux là, il n'y en a pas vn., à qui nature donne aucun pouuoir de commander,
                     &amp; moins encores d'asseruir autruy, horsmis au pere, qui est la vraye image
                     du grand Dieu souuerain, pere. vniuersel de toutes choses, comme disoit Procle
                     Academicien. Aussi Platon ayant en premier lieu articulé les loix, qui touchent
                     l'honneur de Dieu, il dit, que c'est vne preface de la reuerence que l'enfant
                     doit au pere, duquel, apres Dieu, il tient la vie, &amp; tout ce qu'il peut
                     auoir en ce monde. Et tout aind que nature oblige le pere à nourrir l'enfant,
                     tant qu'il est impuissant, &amp; l'instruire en tout honneur &amp; vertu: aussi
                     l'enfant est oblige, mais beaucoup plus est roictement, d'aimer, reuerer,
                     seruir, nourrir le pere, &amp; ployersous ses mandamens en toute obeissance,
                     supporter, cacher, &amp; couurir toutes ses infirmitez &amp; imperfections,
                     &amp; n'espargner iamais ses biens, ny son sang, pour sauuer, de entretenir la
                     vie de celuy, duquel il tient la sienne. Laquelle obligation ores qu'elle soit
                     sellee du seau de nature, voire qu'elle porte execution paree, si est-ce
                     toutesfois pour monstrer combien elle est grande, il n'y en a point de plus
                     certain argument, que le premier commandement <note place="margin"> Exodi 21
                        Deuterono.5.</note> de la seconde table, &amp; seul en tous les dix articles
                     du Decalogue, qui porte son loyer: <note place="margin"> Deuteron.II.&amp;
                        22.</note> combien qu'il n'est deu aucun loyer à celuy, qui est obligé de
                     faire quelque chose, mesmement par obligation si estroicte, que toutes les loix
                        diuines<note place="margin"> Exechiel.22.</note> &amp; humaines en font
                     pleines. Au contraire, nous lisons, que la premiere malediction, qui soit en la
                     Bible, <note place="margin"> Genes.7.</note>est celle qui fut donnee à Cham,
                     pour n'auoir pas couuert la honte de son pere. Et non fans cause les enfans
                     anciennement estoient si ialoux <note place="margin"> Genes.27.28.</note>les
                     vns des autres, à qui emporteroit la benediction du pere, craignant plus fa
                     malediction que la mort. Et de fait le ieune Torquatus <note place="margin">
                        Valer.Max.lib.2.</note>estant chassé de la maison de son pere, se tua de
                     regret. C'est pourquoy Platon<note place="margin"> In.lib.de legib.</note>
                     disoit, qu'il faut bien fur tout prendre garde aux male dictions &amp;
                     benedictions que les peres donnent aux enfans: &amp; qu'il n'y a priere que
                     Dieu plus volontiers exauce, que celle du pere enuers ses enfans. Si donc les
                     enfans sont si estroictement obligez à seruir, aimer, obeir, reuerer les peres
                     &amp; meres, quelles peines meritent ceux-là, qui sont desobeissans,
                     irreuerens, iniurieux? quel supplice peut estre assez grand à celuy, qui frappe
                     le pere ou la mere? car quant au meurtrier du pere, ou de la mere, il ne s'est
                     iamais trouué iuge, ny legislateur, qui sceust imaginer tormens suffisans pour
                     vn cas si execrable, quoy que la loy Pompeia <note place="margin">
                        l.I.ad.L.Pompeiam.</note> des Parricides, ait <pb n="22"/> ordonné vn
                     torment plus estrange, que digne d'vn tel crime: &amp; encores que nous en
                     ayons veu vn de nostre memoire, qui a esté tenaillé, puis rompu sur la roue,
                     &amp; en fin bruflé: si est-ce qu'il n'y auoit homme,, qui n'eut plus d'horreur
                     de sa meschanceté, que de frayeur de sa peine, &amp; qui ne confessast, qu'il
                     meritoit plus qu'il ne souffroit. Aussi le sage Solon interrogé pourquoy il
                     auoit oublié la peine du Parricide, fist response, qu'il ne pensoit pas qu'il y
                     eust homme si detestable, qui voulust commettre vn adte si meschant. <note place="margin"> Cicero pro Roscio perduel.</note> quiestoit sagement
                     respondu. car le sage legislateur ne doit iamais faire mention d'vn crime, qui
                     n'est point, ou bien peu cogneu, affin qu'il ne donne exemple aux meschans d'en
                     faire l'essay. mais file crime est grand, &amp; execrable, il ne doit pas le
                     couler parsouffrance, ny le monstrer aussi au doigt &amp; à l'œil :ains par
                     circonstances, &amp; peines qui enapprochent. comme nous voyons la loy de Dieu
                     n'auoir establi aucune peine au meurtrier du pere ou de la mere, ny mesmes à
                     celuy qui afrappé l'vn ou l'autre (comme la loy Seruia<note place="margin">lex
                        Seruia his verbis concepta est apud Festum Pomp. Si parentem puer
                        verbararit, ast olle porassut, parentes puer diuis sacer esto ast, inquit,
                        pro certe: plorassit, proclamarit. id est, capitale supplicium irrogandum ei
                        est catemus, vt lachrymae, vor, &amp; clamor meritum dolorem
                        restificentur.</note>, qui condamne à mort pour tel crime) mais elle donne
                     plein pouuoir, &amp; puissance au pere, &amp; à la mere de lapider l'enfant
                     desobeissant, &amp; veut qu'ils en soient creus, &amp; que l'execution se face
                     en presence du iuge, &amp; fans qu'il luy soit permis de s'enquerir de la
                     verité, ny d'en prendre aucune cognoissance. car en ce faisant, l'enfant
                     n'estoit pas tué en cholere, comme il peut aduenir, ny en secret, pour couurir
                     le deshonneur de la maison, ainsi que nous voyons en nos loix vn pere auoir tué
                     son fils à la chasse, pour auoir incestué fa belle mere: c'est, dit la loy<note place="margin">l.diuus.ad l. Pompeiam de parricid.</note>, tuer en voleur:
                     car le principal fruict de la peine, est qu'elle soit exemplaire à tous.
                     L'autre article de la loy<note place="margin"> Leuit.20.
                        Deutero.27.Exod.21.</note> de Dieu veut, que l'enfant qui aura mesdit au
                     pere, ou à la mere, soit executé à mort: &amp; en donne la cognoissance aux
                     iuges, ne laissant pas la peine à la discretion des peres &amp; meres, affin
                     que le crime ne demeure impuni, car l'amour du pere &amp; de la mere est fi
                     ardent enuers leurs enfans, qu'ils ne voudroient pas que la iustice en eust
                     iamais la cognoissance, encores que leurs enfans les eussent frappez à mort:
                     comme de fait il aduint à Chastillon sur Oing, l'an M.D.LXV. que le pere ayant
                     receu vn coup d'espee à trauers le corps par son fils, luy voulant donner vn
                     soufflet, il ne cessa de crier apres son fils, iusques à la mort qu'il s'en
                     fuist, craignant qu'il tombast entre les mains de iustice., &amp; qu'il fust
                     executé à mort, ainsi qu'il fut les pieds pendus contremont quelque temps,
                     &amp;vne pierre au col, &amp; puis bruslé tout vif, renonçant a l'appel par luy
                     intergetté de la sentence. qui monstre assez l'estrange &amp; violente passion
                     d'amour du pere enuers ses enfans, nous en auons aussi de nostre temps vn
                     exemple de la mere, qui aimoit mieux souffrir estre mesprisee, iniuriee, batue,
                     frappee &amp;foulee aux pieds par son propre fils, que de s'en plaindre au
                     iuge, qui laissoit tout cela im puni, iusques à ce qu'il eut fait ses ordures
                     au potage de sa mere(il faut que la pofterité sçache ceste vilainie)alors le
                     iuge condamna le fils à faire amende honorable, &amp; requerir pardon à <pb n="23"/> la mere. le fils en appelle au Parlement de Toulouze, ou il fut dit
                     mal iucré, &amp; en amendant le increment, il fut condamné à estre bruslé tout
                     vif, sans auoir esgard aux cris, &amp; lamentations de la mere, qui protestoit
                     luy pardonner, &amp; n'auoir receu aucune iniure. Seneque parlant du pere, qui
                     chasse seulement son fils de sa maison, O'que le pere, dit-il, coupe ses
                     membres à grand regret, combien il fait de souspirs en les coupant, combien de
                     fois il pleure après les auoir coupez, 8c combien il souhaitte les remettre en
                     leur place. Tout ce que i'ay dit, &amp; les exemples, que i'ay deduicts de si
                     fraiche memoire, seruiront pour monstrer, qu'il est besoin de rendre aux peres
                     la puissance de la vie &amp; de la mort, que la loy de Dieu &amp; de nature
                     leur donne: loy, qui a esté la plus ancienne qui fut onques, commune aux
                     Perses, &amp; aux peuples de la haute Asie, commune aux Romains, aux Hebrieux,
                     aux Celtes, &amp; pratiquee en toutes les Indes Occidentales auparauant
                     qu'elles fussent assugetties des Espagnols: autrement il ne faut pas esperer de
                     iamais voiries bonnes meurs, l'honneur, la vertu, l'ancienne splendeur des
                     Republiques restablies. Car nostre Iustinian<note place="margin"> in tit
                        depatria po-in institur.</note> s'est abusé de dire, qu'il n'y auoit peuple,
                     qui eust telle puissance fus leurs enfans, que les Romains, &amp; ceux qui ont
                     suiui son opinion. nous auons la loy de Dieu, qui doit estre saincte &amp;
                     inuiolable à tous peuples. nous auons le tesmoignage des histoires Greques
                     &amp;: Latines, pour le regard des Perses<note place="margin">Aristot.in
                        polit.</note>, des Romains<note place="margin">l.in suis.de
                        liberis.&amp;postea.</note>, &amp; Celtes<note place="margin">caesar
                        lib.6.commentar.</note>, deiquels parlant Cesar en ses memoires: Les
                     Gaulois, dit-il, ont puissance de la vie &amp; de la mort fus leurs enfans,
                     &amp; fur leurs femmes, aussi bien que fus leurs esclaues. Et combien que
                        Romule<note place="margin">Dionys. haliear.lib.2.</note>, en la publication
                     de ses loix, eust limité la puissance de la vie &amp; de la mort, qu'il donnoit
                     aux maris sus les femmes, en quatre cas: si est-ce qu'il ne limita rien pour le
                     regard des peres, leur donnant pleine puissance de disposer de la vie &amp; de
                     la mort de leurs enfans, &amp; fans qu'ils peussent rien acquerir, <note place="margin"> l.placuir.de acquir.haeredit.</note>qui ne fust aux peres.
                     Et non seulement les Romains auoient telle puissance sus leurs propres enfans,
                     ains aussi sus les enfans d'autruy par eux adoptez. <note place="margin">Gest.lib.5 c.19.</note> Laquelle puisance deux cens soixante ans apres fut
                     ratifice, &amp; amplifiee par les loix des douze<note place="margin"> Gell.
                        lib.20.</note> tables: qui donnerent aussi puissance au pere de vendre ses
                     enfans, &amp; fils se rache ptoient, les reuendre iufques à trois fois, loy,
                     qui s'est trouuee du tout semblable aux Isles Occidentales, comme nous lisons
                     en l'histoire des Indes. Et encores à present il est permis au pere en tout le
                     païs de Moscouie, &amp; de Tartane, de vendre iusques à quatre sois
                     inclusiuement ses enfans: puis fils se racheptent, ils font afranchis du tout;
                     Par le moyen de ceste puissance paternelle, les Romains ont fleuri en tout
                     honeur&amp; vertu, &amp; souuent la Republique a esté releuee de fa cheute
                     ineuicable par la puissance paternelle, alors que les peres venoient tirer
                        <note place="margin"> Donys. haliear.lib.2.</note> Meurs enfans magistrats
                     de la Tribune aux harangues, pour les empescher de publier ny loy ny requeste,
                     qui tendist à sedition. &amp; entre autres Cassius getta son fils hors la
                     Tribune, &amp; le fist mourir, pour auoir publié la loy <pb n="24"/> des
                     heritages, demeurans les huissiers, sergens, magistrats, &amp; tout le peuple
                     estonné, sans oser luy faire aucune resistence, encores que le peuple voulust à
                     toute force qu'on publiait la loy. Qui monstre non seulement que celle
                     puissance paternelle estoit comme sacree &amp; inuiolable, ains aussi que le
                     pere pouuoit à tort ou a droit disposer de la vie, &amp; de la mort de ses
                     enfans, sans que les magistrats en peussent prendre cognoissance. Car combien
                     que le Tribun Pomponius<note place="margin"> Valer.Max.lib.4.</note> eust
                     chargé Torquat enuers le peuple de plusieurs chefs d'accusation, &amp; entre
                     autres qu'il greuoit par trop son fils à cultiuer la terre: si est-ce
                     neantmoins, que le fils mesine alla trouuer le Tribun en son lict, &amp; luy
                     mettant la dague fus la gorge, luy fist iurer, qu'il se desisteroit de la
                     poursuitte, qu'il faisoit contre son pere. Le Tribun priale peuple de l'excuser
                     pour le ferment qu'il auoit fait. le peuple ne voulut point qu'on passast
                     outre. Par ces deux exemples on peut iuger, que les Romains faisoient plus
                     d'estat de la puissance paternelle que des loixmefmes qu'ils appelloient
                     sacrees, par lesquelles la teste de celuy estoit voüee à luppiter, qui auroit
                     seulement attenté de toucher<note place="margin"> Dionys.Halicat.lib.7.&amp;
                        Liuius lib 3.</note> au Tribun pour l'offenser. Car ils tenoient, que la
                     iuftice domestique, &amp; puissance paternelle, estoit vn tresseur fondement
                     des loix de l'honneur, de la vertu, &amp; de toute pieté. Aussi nous trouuons
                     les rares &amp; beaux exemples de pieté enuers les peres &amp; meres en la
                     Republique Romaine, qui ne se trouuent point ailleurs. i'en ay marqué vn entre
                     mil, i'en mettray encores vn autre, que tous les peintres du mondeont prins
                     pour embellir leur science, c'est à sçauoir, de la fille, qui allait toit le
                     pere condamné à mourir de l'ancienne peine ordinaire de famine, qui ne souffix
                     iamais <note place="margin"> Plin.lib.</note> l'homme sain passer le septiesme
                     iour: le geolier ayant espié ceft acte de pieté, en auertit les magistrats,
                     &amp; le fait estant rapporté au peuple ,la fille obtint la grace pour la vie
                     dupere. combien queles bestes sans raison nous enseignent assez ce deuoir
                     naturel, tesmoing la Cicogne, que la langue saincte, qui nomme les choses selon
                     leur proprieté cachee, appelle Chasida, c'est à dire, debonaire &amp;
                     charitable, d autant qu'elle nourrist ses pere &amp; mere en vieillesse. Et
                     combien que le pere soit tenu d'enseigner &amp; inftruire ses enfans, mesmement
                     en la crainte de Dieu, si est-ce neantmoins s'il n'a fait son debuoir. l'enfant
                     n'est pas excusé du sien, quoy que Solon par ses loix eust acquité les enfans
                     de nourrir leurs peres, s'ils ne leurs auoient apprins vn mestier pour gaigner
                     leur vie. Il n'est p as besoin d'entrer en ceste dispute, ou il est
                     principalement questio de la puissance paternelle, de laquelle l'vn des plus
                     grands biens, qui en resultoit, anciennement estoit la droite nourriture des
                     enfans. Car la iuftice publique ne prend iamais cognoissance du mespris,
                     desobeissance, &amp;irreuerence des enfans enuers le pere &amp; mere, ny
                     pareillement desvices, que la licence desbordee apporte à la ieunesse en excez
                     d'habits, d'yurongnie, paillardise, jeux de hazard, ny mesmes de plusieurs
                     crimes fugets à la iurisdidtion publique, que les pauures parens n'osent dé-
                     DON'T KNOW WHERE NOTE 6 GOES: <note place="margin">Leuitici.II.Iob.19 HEBREW
                        TEXT pia misericords.</note>
                     <pb n="25"/> couurir, &amp; neantmoins la puissance de les punir leur est
                     ostee: car les enfans n'ayans aucune craincte des parens, &amp; de Dieu encores
                     moins, se garentiront assez des magistrats, la pluspart desquels ne punist
                     ordinairement que les belistres. Or est il impossible que la Republique vaille
                     rien, si les familles qui font les pilliers d'icelle, sont mal fondez.
                     Dauantage tous les procez, querelles, &amp; differens, qui font ordinaires
                     entre les freres &amp; seurs, estoient tous estaincts, &amp; assopis, tant
                     quele pere viuoit, car les mariages ne luy oftoiet point la puissance, &amp;
                     encores qu'il l'eust emancipé, ceux qui se marioient, &amp; sorroient de sa
                     maison pour tenir mesnage à part, ce qu'ils ne faisoient pas aysément,
                     neantmoins la reuerence, &amp; craincte du pere leur demeuroit tousiours. C'est
                     vne des causes principales d'où viennent tant de proces: car on ne voit les
                     magistrats empesehez, qu'à vuider ceux qui se prouignent, non seulement entre
                     le mari, &amp; la femme, ains aussi entre les freres, &amp; seurs, &amp; qui
                     plus est entre les peres, &amp; les enfans. Or la puissance paternelle estant
                     peu à peu lachee fus le declin de l'Empire Romain, aussi tost apres seuanouit
                     l'ancienne vertu, &amp; toute la splendeur de leur Republique, &amp; au lieu de
                     pieté, &amp; de bonnes meurs, il s'en ensuiuit vn million de vices, &amp; de
                     mechancetez. Car la puissance patern elle de la vie, &amp; de la mort, fut
                     ostee peu à peu par l'ambition des magistrats, pour attirer tout à leur
                     cognoissance, &amp; cela aduint apres la mort d'Auguste, depuis lequel temps on
                     n'estoit quasi empesché qu'à punir les parricides: comme nous lisons en
                     Seneque, <note place="margin"> lib.I.de clementia.</note> lequel adressant sa
                     parole à Neron. On a plus veu, dit-il, punir de Parricides en cinq ans soubs le
                     regne de vostre pere, que iamais on n'auoit veu depuis la fondation de Rome. Or
                     il est bien certain que pour vn Parricide qu'on punist, il s'en commet dix,
                     estant la vie du pere, &amp; de la mere exposee a mil mors., si la bonté de
                     nature, &amp; la crainte de Dieu ne retient les enfans. Et né se faut pas
                     esmerueiller si Neron ne fist point de conscience de tuer, ny de repentence
                     d'auoir tué sa mere, car c'estoit alors vn crime tout commun. mais Seneque ne
                     dit pas la cause, c'est à sçauoir, qu'il falloit<note place="margin">l.inauditum.ad l. cornel.de sicat.</note> que le pere pour chastier
                     l'enfant, allast au magistrat l'acculer, ce que iamais les anciens Romains
                     n'auoient souffert. Et mesme le Senateur Fuluius du temps de Ciceron, fist
                     mourir son fils, pour auoir eu part à la coniuration de Catilina, de sa pleine
                     puissance. <note place="margin"> Salust in bello Catilin.</note>&amp; encores
                     du temps d'Auguste, le Senateur Tarius fist le procez à son fils d'vn crime
                     capital, &amp;appella Auguste pour venir en se m aison luy donner conseil, en
                     qualité de particulier, &amp; ne se mit pas, dit Seneque, en la place du luge.
                     Aussi voyons nous que par la loy Pompeia<note place="margin"> l.I.ad
                        l.Pompeiam.</note> des Parricides, tous les parens font comprins soubs la
                     peine de la loy horsmis le pere: mais il apert assez que du temps d'Vlpian,
                     &amp; de Paul lurisconsultes, les peres n'auoient plus telle puissance de la
                     vie &amp; de la mort: car l'vn <note place="margin"> l.inauditum.ad l.cor de
                        sicar.</note> dit que le pere doibt accuser le fils deuant le magistrat:
                     l'autre que les enfans n'ont que plaindre, si le pere les desherite, attendu
                     qu'ils pou- <pb n="26"/> uoient anciennement, <note place="margin"> l. in suis
                        de liberis &amp; postliu.</note> dit-il les mettre a mort, l'vn l'autre fut
                     du temps de l'Empereur Alexandre: neantmoins il ne se trouue point de loy qui
                     ayt osté la puissance de la vie &amp; de la mort aux peres, iusques à
                     Constantin le grand, <note place="margin"> l.I de emendat. propinq.C.</note>
                     encores sa loy n'est pas derogatoire en termes exprès. mesmes Diocletian<note place="margin">l. si filius de patria pot.C.</note> peu d'annees auparavant
                     Connstantin dit que le luge doibt donner la sentence contre le fils telle que
                     le pere voudra. Or est il certain en termes de droit <note place="margin">
                        l.2.quae sic longa consuet.C.</note> que la coustume pour inueteree quelle
                     soit, ne peut oster l'effect de la loy, s'il n'y a loy contraire portant
                     derogation expresse: &amp; se peut tousiours l'ancienne loy ramener en vsage.
                     Depuis que les enfans eurent gaigné ce poinct par la souffrance des peres, de
                     s'exempter de leur puissance ab solue ils obtindrent aussi du mesme Empereur,
                     que la proprieté des biens maternels leur demeureroit: <note place="margin">
                        l.I. de boins maternis.C.</note> &amp; puis soubs l'Empire de Theodose le
                     ieune, ils arrachcrent vn autre edict pour tous biens generalement, qu'ils
                     pourroient acquerir en quelque sorte que ce fust:, demeurant feulement
                     l'vsusruidt aux peres<note place="margin"> l.cum oportet de bonis quae
                        liberis.</note> qui ne pourroient aliener la proprieté, ny en disposer en
                     forte quelconque, encores n'ont ils propriété ny vsufruict en pays coustumier,
                     ce qui a tellement enflé le cueur des enfans, que bien souuent ils commandent
                     aux peres, qui font contraints d'obeir à leurs volontez, ou mourir de faim. Et
                     au lieu de restraindre la licence des enfans, de entretenir en quelque degré la
                     puissance paternelle, Iuftinian n'a pas voulu que le pere peust emanciper ses
                     enfans sans leur consentement<note place="margin">l.iubemus. de emancipat.C.
                        Nonel.quibus modis naturales.§. generaliter collat.7.l.cum in
                        adoptiuius.§.I. de adopt.C.</note>: c'est à dire, sans leur faire quelque
                     auantage, au lieu que l'emancipation estoit anciennement le tesmoignage,loyer
                     de l'obeissancè filiale, mais après auoir perdu la dignité paternelle, les
                     enfans commencerent à trafiquer auec les peres pour les emancipations, en forte
                     que les dos faicts par le pere aux enfans, pour auoir quelque estat, ou office,
                     leur demeuroient en pur gain, <note place="margin"> l.I.§.nec castrense de
                        collar.bon l I. de castrensi pecul.C.l. foril. aduocati. de aducatis diuer.
                        iudicior.C.l. sine emancipatus.C. Alexand. consil 142. lib. 2.</note> &amp;
                     ce qu'ils donnoient en les emancipant, ne leur estoit precompté en auancement
                     de droit successis, si l'acte d'emancipation<note place="margin"> l.si quando
                        §. generaliter.de inos.te.C l peto de legat.5. l.etiam.§. si debit. de bon
                        liber.&amp;.l.si non de officiae.C.</note> ne le portoit. qui se pratique
                     encores auiourd'huy en tous les pays de droit escrit. &amp; si le fils est
                     riche par son industrie, ou autrement, il se fait emanciper par le pere en luy
                     donnant quelque chose, qu iluy est compté pour droit de legitime<note place="margin">l.I.§. si parens. si cuis å parente manu.</note>, auenant la
                     mort du fils deuant le pere, encores qu'il ne soit dict par l'acte
                     d'emancipation, ou mesmes qu'il fust dict que c'est pour recompense de
                     l'emancipation, cela neantmoins luy tient lieu de legitime<note place="margin">sic definit Bald. in l. illud de collat. &amp; Iacob arena in l. vt lib.
                        eod. C. &amp; Oldrad. &amp; Nicol. demat eod. Iacob. Butrig. in l. scrimus
                        de inoffi test. C. Alexand consil. 242 lib 2.</note>: tellement que le pere
                     est en danger de mourir de faim, s'il n'a autres moyens, combien que l'equité
                     narurelle veut que la raison soit reciproque<note place="margin">cum relatorum
                        sit eadem ratio l. vlt de indicta viduit.C.l. vlt. de except.l.I.de
                        consulib. authent.81.</note>, quand ores le fils ne seroit en rien tenu au
                     pere: de ils sont la condition du pere beaucoup pire que celle du fils: qui est
                     tenu par toutes les loix diuines, de nourrir le pere tant qu'il viura: de le
                     pere n'est tenu de nourrir le fils, mesme par l'ancienne loy de Romule, que
                     iusques à sept ans. Auec toutes ces indignitez encores Iustinian a exempté
                     touts les <pb n="27"/> Patrices, Euesques, &amp; Consuls de la puissance
                     paternelle qui leur restoit: de en cas pareil ceux qui entrent es monasteres
                        <note place="margin"> Accurs. in l. si ex causa § Papin. de minor.
                        Bart.Angel.Alexand. ad Bart. notas. Ludo.Bolognia. in authent. ingreti
                        Alberic.eod.Alexand.Iaso. Roman. in l. sub conditione. de liber &amp;
                        post</note>&amp; en pays coustumier, outre ce que i'ay dit, on a exempté les
                     mariez, de ceux qui ont esté dix ans absens hors la maison du pere.. qui a fait
                     que les Iuris consultes Italiens<note place="margin"> Accurs in tit. de parria
                        pot. §. vlt. in instit. Bal. in c.I. §. si dono. de matr. de nono
                        benefi.</note> ont escrit, que les François ne sont point en la puissance du
                     pere: comme à la verité il n'en reste qu'vne ombre imaginaire, quand le pere
                     autorise ses enfans pour les actes legitimes, ou pour les rerraicts feodaux,
                     &amp; lignagers, de ce que le pere a vedu: ou pour apprehender vne succession
                     doubteuse: alors le pere emancipé son fils. Et combien que Philippe de Valois
                        emancipa<note place="margin"> anno 1331. Februar.17.</note> son fils Ican,
                     pour luy donner le Duché de Normandie: neantmoins l'emancipation ne seruoitde
                     rien, non plus que celles qu'on fait ordinairement, veu que le donateur, ny le
                     donataire, ny la chose donnee n'estoient tenus en rien qui soit du droit
                     escrit, &amp; que les peres en pays costumier n'ont rien es biens des enfans.
                     Apres auoir ainsi despouillé les peres de la puissance paternelle, &amp; des
                     biens acquis à leurs enfans, on est venu à demander si le fils se peut
                     defendre, &amp; repousser la force iniuste du pere par force: &amp; s'en est
                     trouué <note place="margin"> Bart. in l.vlt.vim de instit.ff.</note> qui ont
                     tenu l'affirmatiue: comme fil n'y auoit point de difference entre celuy qui a
                     commandement, de chastiment sur autruy, &amp; celuy qui n'en a point. Et fil
                     est ainsi que le soldat qui auoit seulement rompu le baston de vigne<note place="margin"> Vitibus fieribam hic milites. Plin lib. 12.</note> de son
                     capitaine, quand il frapoit à tort ou à droit, estoit mis à mort par la
                        loy<note place="margin"> l.omnis de re milit.</note> des armes, que merite
                     le fils qui met la main sus le pere? On a passé plus outre, car on a bien ose
                     penser, voire escrire, de mettre en lumiere, que le fils peut tuer le pere,
                     s'il est ennemi de la Republique: ce que iene toucherois, si les plus estimez
                     ne lauoient ainsi resolu. <note place="margin"> Bart. in l. si adulterium. §.
                        liberto. de adult. Angel.Aretin. &amp; Imola in l. tritictum. de verb.
                        oblig. Salicet in l.I.de iis qui parentes. C ex l. minime. de religioso.
                        Panormit. consilio. 104.lib.I.</note>le tiens que c'est vne impieté, non
                     seulement de le faire, ains aussi de l'escrire: car c'est absoudre les
                     parricides qui l'auront fait, de donner courage à ceux qui n'osoient le penser,
                     &amp; les inuiter ouuertement à commettre chose si detestable, soubs le voile
                     de charité publique: mais disoit vn ancien autheur, <note place="margin">
                        Quintil.decl.286.</note> nullum tantum scelus à patre admitti potest quod
                     sit parricidio vindicandum. O que de peres seroient ennemis de la Republique,
                     si ces resolutions auoient lieu! Et qui est le pere qui pourroit en guerre
                     ciuile eschaper les mains d'vn enfant parricide? car on sçait bien qu'en telles
                     guerres, les plus foibles ont le tort, &amp; que les plus forts declarent
                     tousiours les autres ennemis de la patrie. Et hors la guerre ciuile, celuy est
                        <note place="margin"> l I. ad l.Iul.maiestat.</note> ennemi de la
                     Republique, non seulement qui a donné conseil, confort de ay de aux ennemis,
                     ains aussi qui leur a presté, ou vendu bien cher des armes, ou des viures. Et
                     mesmes par les ordonnances d'Angleterre publiees l'an M. D. LXIII. ay der aux
                     ennemis en quelque sorte que ce soit, est appellé crime de haulte trahison. Et
                     toutefois ces maiftres d'eschole, n'en font point distinction. Or il est aduenu
                     de ces resolutions, ce que la posterité ne croira pas, que vn banni de Venize
                     ayant apporté la teste de son pere banni comme luy, <pb n="28"/> demanda le
                     retour en son pays, biens &amp; honneurs, suyuant l'ordonnance<note place="margin"> iu statutis Venet. &amp; edicto Mediolani anno.1564. Augusto
                        Mense.</note> de Venise pratiquée presque en toute l'Italie: &amp; obtint
                     loyer de son execrable desloyauté. Il vaudroit peut estre mieux que leur cité
                     fust abysmee qu'vn tel cas fust aduenu. Le Roy de France receut en bonne part
                     l'exeuse de Maximilian Roy de Boheme, l'an M. D. LVII. de ce qu'il auoit refusé
                     faufeonduit au Duc de Wittemberg pour les Ambassadeurs de France, confessant
                     que c'estoit enfraindre le droit des gens: neantmoins il dist qu'il n'osoit
                     desobeir à son pere. Et s'il est licite de violer le droit des gens pour obeir
                     au pere en si peu de chose, quelle raison., quel argument pourroit on trouuer.
                     quel qu'il fust, d'attenter à la vie du pere? Et combien que tel parricide soit
                     fort detestable, si est- il encores plus pernicieux pour la consequence. car
                     puisque on donne loyer à celuy qui tue son pere pour quelque couleur que ce
                     soit, qui est celuy qui fera asseuré des freres, &amp; proches parens! Et de
                     fait il est aduenu l'an M. D. LXIV., que Sampetre Corse fut tué par son cousin
                     germain, qui eut dix mil escus pour le taillom qui auoit esté leué, par
                     ordonnancè de la seigneurie de Genes. il estoit bien plus expedient de fuiure
                     Ciceron, lequel n'a pas seulement voulu coucher par escrit les mesmes questions
                     formees par deux anciens Philosophes Antio que &amp; Antipater, ains les a
                     euitees comme vn precipice haut &amp; glissant. Ioint aussi que la loy<note place="margin"> l.non omnes de re militari.</note> resiste formellement
                     &amp; defend de permettre aucun loyer au banni, pour tuer les brigans, encores
                     que l'Emperenr Adrian fust bien d'auis qu'on pardonnait la faute au banni, ie
                     di donc qu'il est bien expedient, que les Princes &amp; legislateurs remettent.
                     fus les anciennes loix, touchant la puissance des peres sur les enfans qu'ils
                     se reglent selon la loy de Dieu: soient enfans legitimes, ou naturels, ou l'vn
                     &amp; l'autre ensemble, pourueu qu'ils ne soient point conceus par inceste.,
                     que les loix diuines &amp; humaines ont tousiours eu en abomination. <note place="margin"> l. humilem &amp; authent. ex complexu. de incestis &amp;
                        inutilib.C.Bart. in l. suggestio. de verb. fig. C. Alexand. consil. 60.
                        lib.2. Guido Papus quaest. de l. 580. Astic. decis. 165. Bart. in l. si vt
                        proponis. de dignit.</note> Mais on dira, peut estre, qu'il y a danger que
                     le pere furieux, ou prodigue abuse de la vie, &amp; des biens de ses enfans. Ie
                     responds que les loix ont pourueu de curateurs à telles gens, &amp; leur ont
                     osté la puissance sur autruy, attendu qu'ils ne l'ont pas sur eux-mesmes. Si le
                     pere n'est point insensé, iamais il ne luy aduiendra de tuer son enfant sans
                     cause. &amp; si l'enfant l'a merité, les magistrats ne s'en doiuent point
                     mesler. car l'affection &amp; amour est si grande des pere &amp; mere enuers
                     les enfans, que la <note place="margin"> l. cum futiosus de
                        curat.furi.C.l.vlt.famil.ercise.</note> loy n'a iamais presumé qu'ils sacent
                     rien qu'au profit &amp; honneur des enfans: &amp; que toute suspicion de fraude
                        <note place="margin"> l.si tutor. de interdicto matri. C.l.si vero §. penul.
                        de adopt.l non solum.§.de vno. de ritu nupt. 2.l.I ad l.
                     Pompeiam.</note>cesse pour le regard des peres enuers leurs enfans. Et qui plus
                     est ils oublient souuent tout droit diuin &amp; humain pour les faire grands à
                     tort ou à droit. Et pour ceste cause, le pere ayant tué son fils, n'est point
                     fuget à la peine des parricides: car la loy n'a pas presumé qu'il voulust faire
                     sans bonne &amp; iuste cause: &amp; luy a donné priuatiuement<note place="margin"> l marito.ad l. Iul. de adult ff.</note> à tous autres,
                     puissance de tuer l'adultere, &amp; sa fille trouuez sus le fait. Qui font tous
                     argumens necessaires, pour monstrer qu'il ne faut pas craindre que les peres
                     abusent de leur puissance, Mais <pb n="29"/> on repliquera, qu'il s'en est
                     trouué, qui en ont abusé: soit, ie dy neantmoins, que iamais sage legislateur
                     ne laissa à faire vne bonne loy, pour les inconueniens, qui aduiennent peu
                        <note place="margin"> l.3.4.5.de leg. ff.</note> souuent. Et où fut oneques
                     loy si iuste, si naturelle, si necessaire., qui ne fust sugette à plusieurs
                     inconueniens? &amp; qui voudroit arracher toutes les loix, pour les absurditez
                     qui en resultent, il n‘en demeureroit <note place="margin"> Cato in oratione
                        pro lege Oppiaapud Liuium lib.35.</note>pas vne. Brief ie dy, que l'amour
                     naturel des pere &amp; mere enuers leurs enfans, est impossible, &amp;
                     incompatible auec la cruauté, &amp; que le plus grand tourment, que peut
                     endurer vn pere, c'est d'auoir tué son fils: comme de fait il est aduenu de
                     nostre memoire au pays d'Anjou, qu'vn pere ayant, sans y penser, tué son fils
                     d'vne mote de terre, se perdit à l'heure mesme, encores que personne n'en
                     sceust rien. Aussi les <note place="margin"> diodor.</note>Ægyptiens, pour
                     toute peine qu'ils ordonnoient au pere, qui auoit tué son enfant à tort &amp;
                     sans cause., c'estoit, de le enfermer trois iours aupres du corps mort, car ils
                     tenoient pour chose detestable, que pour la mort du fils on ostast la vie au
                     pere, duquel il tenoit la sienne. Encores peut on dire, que si les peres
                     auoient la puissance de la vie &amp; de la mort fus leurs enfans, qu'ils
                     pourroient les coatraindre à faire chose contre la Republique. Ieresponds., que
                     cela n'est pas à prefumer: &amp; toutefois quand bien il seroit ainsi, les
                        <note place="margin"> l.ille à quo §.vlt. ad Trebel.</note> loix y ont
                     sagement pourueu, ayant de tout temps exempté les enfans de la puissance des
                     peres, en ce qui touche le public: comme aussi fist bien entendre Fabius
                     Gurgés: car estant ConsuI, &amp; voyant, que son pere venoit à luy monté
                     lcheual, il commanda à vn huissier de le faire descendre, qui le trouua fore
                     bon, faisant honneur à son fils, &amp; le caressant, pour auoir bien entendu sa
                     charge. Et tant s'en faut, que les sages peres vouluffent rien commander à
                     leurs enfans, qui portast coup au bien public, que mesmes il s'en est trouué,
                     qui les ont fait mourir, pour auoir contreuenu aux loix publiques: corne fist
                     Brutus ses deux enfans, &amp;Torquat le Consul, qui fist triompher son fils en
                     son camp, pour auoir vaincu son ennemi au combat, &amp; puis luy fist trancher
                     la teste, pour auoir combatu contre sa defense, fuiuant la loy des<note place="margin"> l.3.de te milit.ff.</note> armes. Il y a encores vne
                     obietion pour le regard des biens des enfans, s'ils estoient en la pleine
                     disposition des peres, ils pourroient sans cause desheriter les vns, &amp;
                     enrichir les autres. le responds, que les loix y ont aussi pourueu, faisant
                     ouuerture de la iuftice aux enfans desheritez sans <note place="margin">
                        Noudl.vt cum de appellatione. 5.causas.</note>cause. combien que l'ancienne
                     façon des Romains estoit encores plus loüable, de ne receuoir iamais l'enfant a
                     debatre la volonté du pere, par voye d'action, ains seulement <note place="margin"> toto tit. de inoff. testam.</note>par voye de requeste,
                     &amp; parlant du pere dsfunct en toute humilité., honneur, &amp; reuerence:
                     laissant le tout à la discretion &amp; religion des iuges. mais depuis que les
                     Preteurs, qui ne pouuoient donner les successions, donnerent la possession des
                     biens qui valoit<note place="margin"> l.I.de bonor.possess.</note> autant,
                     &amp; qu'on les eut attachez à certaines legitimes, &amp; ordonnances
                     testamemtaires, aussi tost on apperceut la defobeissance &amp; rebellion des
                     enfans, qui fut la seule<note place="margin"> Plutar.in Lycurg.</note> cause,
                     que l'vn des <pb n="30"/> Ephorcs publia la loy testamcntaire en Lacedemonne, a
                     ce qu'il fuit des lors en auant permis à chacun de faire heritier qu'il
                     voudroit, n'ayant autre occasion que. l'arrogance de son fils, auquel la
                     succession du pere ne, pouuoit fuir parla coustume du pays. O que si cela auoit
                     lieu partout, qu'on verroit les enfans obeissans, &amp; seruiables aux pere
                     &amp; mere: &amp; combien ils auroient peur de les offenser. Mais affin de
                     trancher la racine à. tous les arguments qu'on peut faire, nous auons la loy de
                     Dieu expresse, qui pour le moins nous garentira de tous inconueniens, pour le
                     regard de la puissance de la vie &amp; de la mort, donnée aux pere &amp; mere
                     fus leurs enfans, encores que les biens fussent en la disposition de la<note place="margin"> Numeri 23.</note> loy. Nous auons dit, que la puissance
                     paternelle s'estend aussi enuers les enfans adoptez: &amp; combien que le
                     droict des adoptions estant decheu peu à peu, soit presque estaint, par le
                     moyen des loix de Iuftiniam, lequel voulant retrancher les abus qui s'y
                     commettoient, l'a presque aneantie neantmoins il est bien certain, que c'est vn
                     ancien droit, &amp; commun à tous les peuples, &amp; de grade consequence à
                     toutes Républiques. Nous voyons les plus anciens peuples l'auoir eu en
                     singuliere recommandation mesme Iacob <note place="margin"> Genes.vlt.</note>
                     adopta Ephraim &amp; Manassé fils de Iofcph, encores qu'il eust douze enfans
                     viuans, qui en auoient plusieurs autres, &amp; leur donna parc &amp; portion
                     des acquests par luy faits. Et quant aux Ægyptiens, nous en auons l'exemple de
                     Moyse., qui fut adopté <note place="margin"> Exodi I.</note> comme fils de Roy.
                     Nous voyons aussi Thesee auoir esté adopté solennellement par Ægeus, Roy
                     d'Athenes, le faisant son successeur en i'estat: vray est qu'il estoit son
                        fils<note place="margin"> Plutar. in Thes.</note> naturel. &amp; depuis ce
                     temps là, tous les Atheniens quiauoient enfans naturels des femmes d'Athenes,
                     furent contraints les adopter, &amp; les faire enregistrer comme enfans
                     legitimes, &amp; leur laisser leur part &amp; portion des biens comme aux
                     autres, ainsi que nous lisons<note place="margin"> Demosthen. contra Boeotum.
                        Spudiam, Phoenippum, Macurtatum, Leocharem.</note> és plaidoyez des dix
                     orateurs. car ils n'appelloient bastard, <note place="margin"> Nothum vocabant.
                        Plutharan Themi.&amp; Pericle.</note> que celuy qui estoit né de pere, ou de
                     mere estrangere, ores qu'elle fust femme d'honneur. comme aussi tous les
                     peuples d'Orient ne faisoient point ou peu de difference entre les enfans
                     naturels, &amp; legitimes, ainsi que nous voyons les enfans des chambrieres de
                     Iacob auoir esté en pareil degré de biens, &amp; d'honneurs que les autres
                     légitimes. &amp; mesme Diodore<note place="margin"> lib.2.c.3.</note> escrit
                     que les enfans des Ægyptiens conceus des esclaues, auoient autant de
                     prerogatiue que les autres. car il leur estoirt permis<note place="margin">
                        Herodot.lib.3.</note> d'auoir tant de femmes qu'ils vouloient. comme aux
                        Perses<note place="margin"> Herod.lib.3.Iustin.lib.4.Tertul.lib.ad
                        vxorem.</note> &amp; à tous les peuples de la haute Asie: coustume que iis
                     ont encores à present, &amp; presque en toute l'Afrique: &amp; n'y auoit, die
                     Tacite, de tous les Barbares, que les peuples d'Alemagne, qui n'auoient que
                     chacun vne femme. Nous auons rendu la raison en la methode des <note place="margin"> cap.6.</note>histoires. Il falloit donc par consequent, que
                     tous les enfans d'vn mesme pere, fussent en sa puissance, soit qu'ils fussent
                     adoptez ou non. Mais les Romains ne faisoient ny mise, ny recepte anciennement
                     des enfans naturels, non plus que d'estrangers, qui ne leur eussent en rien
                     touché <pb n="31"/> comme dit <note place="margin"> Constitut. Nouel.
                        89.</note> Iustinian, &amp; n'estoient point tenus l'es adopter, comme les
                     Athéniens, aussi n'auoient ils aucune puissance sur eux: &amp; n'estoient tenus
                     de rien leur laisser, &amp; mesmes Constantin5 <note place="margin"> I.1. de
                        natural. Liber. C.</note> le défendit. mais Arcadius &amp; Theodose le ieune
                     modererent 6 <note place="margin"> I.2. &amp; 3. Ead. Nouel. 89.</note> la
                     rigueur des loix: &amp; depuis Zenon7 <note place="margin"> I.4. de natura.
                        Liber. C.</note> l'Empereur ordonna, qu'ils seroient reputez legitimes, par
                     mariage du perc auec leur mere. Et qui plus est, Anastase auoit ordonné, que
                     tous bastards seroient reputez légitimés par adoption: mais Iustin &amp;
                     Iustinian casserent l'edict: &amp; fermèrent la porte aux bastards, affin qu'vn
                     chacun pensast d'auoir femmes &amp; enfans légitimés: &amp; que les anciennes
                     familles, &amp; droits des successions ne fussent àlterez, &amp; troublez
                     parles bastars: demeurant encores neantmoins le droit des adoptions, qui a esté
                     receu pour supployer le défaut de nature: &amp; duquel lès ânciéns Romains ont
                     tant fait d'estime, que les peres ad optifs auoient mesme puissance de la vie
                     &amp; de la mort8 <note place="margin"> Ge. Lib. 5. C. 19.</note> sus les
                     enfans adoptez, comme fus leurs propres enfans: qui estoit la vraye causè, pour
                     laquelle les femmes ne pouuoient adopter, iusques à l'edict publié par
                     Diocletiân.9 <note place="margin"> Fallit Gellius libr. 5. Cap. 19. Qui putat,
                        adoptare non potuisse: quia commitiis interesse non liceret. Nam adoptio
                        sine commitio siebat.</note> attendu que elles estoient1 en la puissànce
                     perpetuelle des maris, ou parens: comme aussi en Grece il ne leur estoit permis
                     d'adopter, comme dit l'Orateur 2 <note place="margin"> Isaeus, GREEK
                        TEXT.</note> Isæus. Estant donc le droit des adoptions annobly par les
                     Romains, &amp; mesmes alors qu'ils auoient estendu les frontières de leur
                     Empire plus que iamais, tous les autres peuples en firent d'autânt plus
                     d'estime, &amp; iusques aux Goths, Alemans, François, Saliens, comme nous
                     voyons aux loix des Ripuaires, ou ils vsent du mot adfatinir, pour adopter:
                     tenans les enfans adoptez en mesme degré, que les enfans propres au droit des
                     successions, suyuânt le droit <note place="margin"> I. vlt. De adopt. C. §. Sed
                        ea. In Instit. De heteditat. Que ab intestato. I. sit e parens. De suis.
                        &amp; legit. C. I. poenae. §. &amp; si quidem. De adopt. C.</note> commun,
                     qui les repute comme héritiers <note place="margin"> in I. arrogato. § vlt. De
                        adopt. I. certam. De iniusto rupto. I.1. §. Intestatorum. De hereditat. Quae
                        ab intestat. institut.</note> siéns. Aussi lisons nous en Cassiodore, quê
                     Theodorich, Roy dès Goths, adopta le Roy des Herules: &amp; <note place="margin"> Paul. Diacon. Lib. Sexto, de gestis longobard.</note>
                     Luitprand, Roy des Lombards, adopta le fils de Charles Prince de France, en luy
                     coupant les cheueux, encores qu'il eust d'autres enfans: comme fist Micipsa Roy
                     des Numides, adoptant Iugurtha, encores qu'il eust deux enfans légitimés,
                     laissant à tous trois son Royaume par egales portions. Mais la premiere
                     occasion des adoptions fut prise pour le défaut d'enfans, ou pour le moins
                     d'enfans masles: comrne Scipion l'aisné n'ayant qu'vne fille, adopta le ieune
                     Scipion fils de PaulÆmil, le faisant héritier de son bien, &amp; de son nom:
                     &amp; Cesar le Dictateur n'ayant eu qu'vne fille, adopta son neueu, le faisant
                     aussi héritier pour trois quarts, à la charge de porter son nom: car celuÿ du
                     pere propre estoit diminué, &amp; mis apres le nom du pere adoptif. &amp;
                     Auguste par faute d'hoirs procreez deson corps, adopta Caius, &amp; Lucius,
                     enfans de sa fille, dedans sa maison, les acheptant de leur pere Agrippa,
                     suyuant la forme ancienne, &amp; depuis leur mort adopta Tibere: &amp; cestuycy
                     Caligula: &amp; Claude adopta Néron: auquel succedant Galba sans enfans, 6
                        <note place="margin"> Tranquil in Galba.</note> adopta Pison deuant son
                     armee: coustume qui depuis fut gardée en l'adoption de l'Empereur Aurelian:
                        <note place="margin"> Vopiscus in Aureliano.</note> &amp; que l'Empereur
                     Iustinian voulut <pb n="32"/> pratiquer en l'adoption de Cosroe, Roy de Perse,
                     qui le refusa, ayant sceu, que par cemoyen il ne pourroit estre Empereur, comme
                     dit Procope. Aussi lisons nous que l'Empereur Nerua par faute d'enfans adopta
                     Traian, cestuycy Adrian, qui depuis adopta Antonin le Piteux, &amp; ne se
                     contenta pas d'auoir adopté vn si homme de bien, ains aussi le chargea
                     d'adopter de son viuânt Ælius Verus, &amp; Marc Aurele sur nommé le Philosophe.
                     affin que l'Empire n'eust faute d'Empereurs les plus vertueux qui furent
                     onques. mais ce dernier ayant eu vn fils le plus vicieux qu'il estoit possible,
                     laissa vn tresmauuais successeur, &amp; en eust adopté vn, comme il en auoit
                     grand vouloir, si ses amis ne l'eu eussent destourné: car ce n'estoit pas la
                     coustume en Rome d'adopter, si on auoit enfans: &amp; pour ceste causè fut
                     blasmé Claude l'Empereur d'auoir adopté Néron, fils de sa sécondé femme, ayant
                     fils &amp; fille du premier lict: qui furent tuez par Néron. Mais fans vser
                     d'exemples des estranges, qui sont infinis, nous auons l'adoption de Loys de
                     France Duc d'Anjou, par Anne la Louuette, Royne de Naples &amp; de Sicile à
                     faute d'hoirs apres <note place="margin"> Anthonin. Chroni. Tit. 22.</note>
                     auoir regetté comme ingrat son neueu Alphons, Roy d'Aragon, qu'elle auoit
                     auparauant adopté, &amp; du consentement du <note place="margin"> Martin.
                        V.</note> Pape, seigneur souuerain de Naples &amp; de Sicile: &amp; depuis
                     René d'Anjou son arrière neueu fut aussi adopté par Ieanne la ieune, aussî
                     Royne de Naples, à faute d‘enfans, &amp; quasi au mesme temps, c'eft à dire,
                     l'an m. cccc. viii. Henri, Duc de Pomeran, fut adopté par Marguerite de V
                     volmar Royne de Dânnemarc, Noruege, 2 <note place="margin"> Aeneas Syluius in
                        Europa. Cap. 33.</note> &amp; Suede, pour successeur esdits Royaumes: &amp;
                     tost après Henry cinquiesme, Roy d'Angleterre, fut adopté, non par Charle
                     sîxiesme, qui estoit hors de son sens, mais par sa femme, qui fist par son
                     nouueau gendre declarer Charle septiesme, son propre fils, incapable de là
                     couronne: encores qu'il fust sage &amp; vertueux Prince. Iustinian voulant
                     remedier à tels abus, ordonna, <note place="margin"> I. cum in adoptiuis. C. de
                        adopt.</note> que les enfans adoptez ne laisseroient pas de succeder à leurs
                     propres parens, par ce que les peres adoptifs, pour peu d'occasion, chassoient
                     les enfans adoptez, ausquels les peres propres n'auoient rien laisse pour
                     l'esperance de la succession d'autruy: mais il fut mal conseillé d'oster la
                     puissance paternelle, qui estoit la seule marque d'adoption, laquelle ostee, ne
                     restoit plus rien. Or il estoit plus expedient de mettre au néant les
                     adoptions, si le pere auoit des enfans naturels &amp; légitimés, ou fil en
                     auoit, ordonner que l'enfant adopté succederoit aux mesmes droicts, que
                     l'enfant propre. nous auons bien retenu l'vn en ce Royaume, mais nous auons
                     laissé l'autre: car nous ne soufrons2 <note place="margin"> Masuer. Tit. De
                        probat. Vers. Item &amp; si defunctus. Benedic. In cap. Raynutius in verbo
                        &amp; vxorem nu. 758 &amp; 760. Faber in §.1. de adopt institut.</note> pas,
                     que les enfans adoptez succedent en rien qui soit auec les enfans propres &amp;
                     légitimés, ce qu'on leur laisse à faute d'enfans, peut estre laissé à vn
                     estranger: &amp; le pere peut cependant tirer profit de l'adoption, dequoy se
                     plaignoit de son temps Scipion l'African, en la harangue de sa censure qu'il
                     fist au3 <note place="margin"> Gelli. Lib. 5. C. 19.</note> peuple. &amp;
                     depuis la publication de la loy Iulia <pb n="33"/> Pappia, qui donnoit de
                     grands priuileges à ceux, qui auoient des enfans: ceux, qui n'en auoient point,
                     en adoptoient, pour auoir part aux magistrats, &amp; après auoir eu ce qu'ils
                     demandoient, iIs emancipoient <note place="margin"> Tacit. Lib. 1.</note> les
                     enfans: comme au contraire Claudius estant nobIe, se fist adopter par vn
                     roturier, 5 <note place="margin"> Cicero pro domo.</note> &amp; quitta sa
                     noblesse pour estre Tribun du peuple, &amp; tost après se fist emanciper. c'est
                     purquoy le Sénat Romain fit vn6 <note place="margin"> Tacit. Lib 1. I. nec ei.
                        De adopt.</note> arrest, que les enfans adoptez ne iouyroient d'aucun
                     priuilege des charges publiques, fust de tutelles, ou d'imposts. &amp; depuis
                     fut ordonné, qu'on ne pourroit par ce moyen obtenir <note place="margin"> I. 2.
                        §. Adoptiui. De vacat munerum &amp; §. 1. In institu. De excusat.</note>
                     aucun office: ny empescher les substitutions faites à faute d'enfans: 8 <note place="margin"> I. fideicommissum de condit. &amp; demon.</note> ny faire
                     obtenir ce qui estoit laisse, ou pron is, au cas qu'on <note place="margin"> I.
                        si ita quis §. si quis de lege. 2.</note> auroit enfans: ny casser les
                     donations, qui sont reuoquees, quand le donateur a des enfans: 1 <note place="margin"> Castrens. In I. 2 si in fraudem patroni. C &amp; consil. 433
                        lib. 1. </note> ny faire, que les filles par la2 <note place="margin"> Bal.
                        consil. 24. Lib. 1. &amp; 102 lib. 4.</note> coustume soient èxcluses: ny
                     que le3 <note place="margin"> I. vlt. De iis qui ven. Eta. C. I. fidei
                        commissum de condi. &amp; de. I. adoptions. De adopt. ff.</note> mot de fils
                     simplement apposé aux loix, coustumes, &amp; autres actes légitimés, signifie
                     l'enfant adopté, toutes Iesquelles fraudes il est bon de retrancher, &amp; non
                     pas estaindre le droit des adoptions, &amp; pour le moins laisser au pere
                     adoptif la puissance paternelle, pour tenir en obeissance le fils adopté. Voila
                     quant au sécond poinct de la famille touchant le gouuernement du pere enuers
                     fès enfans: disons du troisîesme. </p>
               </div>      </div>
         </div>
      </body>
   </text>

</TEI>
